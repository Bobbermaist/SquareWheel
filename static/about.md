About
=====

La caratteristica fondamentale di questo blog si basa sull'idea (fondamentalmente sbagliata),
di reinventare qualcosa che già esiste. Non siete soddisfatti della ruota? [Reinventatela][1].    
Questa è la ruota *quadra*.

[1]: http://it.wikipedia.org/wiki/Reinventare_la_ruota

Se a questo punto state ancora pensando che io sia una persona sana di mente,
continuate pure, potreste anche trovare questa lettura interessante.

Perché non un CMS
-----------------

[WordPress][2] è un'ottima piattaforma, non ho niente da dire, è sviluppato in PHP,
usa MySQL come database, è gratuito e open source (esattamente come questo blog),
in più consente la pubblicazione di contenuti in modo estremamente intuitivo,
il set-up è facile, ci sono moltissimi temi per personalizzare la grafica
ed è compatibile con una marea di plug-in che gli permettono
di essere esteso in qualsiasi modo.

[2]: http://it.wordpress.org/

Allora ecco alcuni motivi per cui ho deciso di non utilizzare un CMS:

- ###Programmare *mi piace*###

Lo so che può suonare strano, ma per me la programmazione, oltre a ciò che studio,
è una passione.
Sono un neofita della programmazione e sicuramente nei prossimi anni
questo blog subirà cambiamenti su cambiamenti. Per il momento non è perfetto, lo so,
ma quadrato o meno questo blog l'ho realizzato a modo mio.

- ###Si può reinventare la ruota senza reinventare la pietra###

Come ho detto programmo da pochissimo, e da ancora meno ho scoperto i framework PHP,
ma devo ammettere che [CodeIgniter][3] è uno strumento ottimo!    
Per chi non lo sapesse molti framework per lo sviluppo web utilizzano il pattern
[MVC][4] che, secondo me, permette anche a un neofita di strutturare un'applicazione
in maniera (abbastanza) ordinata.
Se avessi sviluppato con PHP ignorando i vari framework, ci avrei impiegato il triplo
e il risutato sarebbe stato decisamente *troppo* amatoriale.

[3]: http://ellislab.com/codeigniter

[4]: http://it.wikipedia.org/wiki/Model-View-Controller

- ###Markdown###

Non è un motivo vero e proprio, infatti si può estendere WordPress per utilizzarlo,
ma anche qui c'è da dire che l'implementazione personalizzata dà una certa soddisfazione.    
Il Markdown è un linguaggio di markup molto facile da scrivere e da leggere
che può essere facilmente trasformato in linguaggio HTML, perfetto per i blog.    
Sia gli articoli che le pagine statiche (come questa) sono scritte in Markdown e interpetate
con questo ottimo [parser][5], permettendomi una revisione facile e buone prestazioni.

[5]: http://parsedown.org/

- ###Personalizzazione###

Oltre al Markdown mi sono permesso di inserire qua e là qualche soluzione che mi soddisfacesse
di più rispetto ai CMS che conosco.    
Ad esempio posso decidere in che punto "tagliare" le antreprime degli articoli che vengono
mostrate nella homepage, per evitare che qualche script lo faccia arbitrariamente in punti
sinceramente poco opportuni.    
Tutto sommato svilupparsi da soli il proprio blog assicura un risultato da una parte poco felssibile,
ma dall'altra assolutamente mirato alle proprie necessità, senza nessuna feature non voluta,
sicuramente minimale, ma anche leggero.

- ###Internet###

Chi pensa Internet come un luogo di libero scambio deve fare i conti col fatto che esiste un monopolio
sui motori di ricerca, sui social network, etc... perché allora dovremmo anche scrivere tutti sollo stesso blog?

- ###Free###

![It's free!][6]

*Free software* non significa semplicemente "gratuito".    

> You should think of *free* as in *free speech*, not as in *free beer*.

Come ci insegnano i nostri simpatici amici invasati della [FSF][7]
(che possono spiegare questo concetto molto meglio di me):


> Il *Software libero* è software che rispetta la libertà degli utenti e la comunità.
> In breve, significa che gli utenti hanno la libertà di
> **eseguire, copiare, distribuire, studiare, modificare e migliorare il software**.

Ecco perché tutto il sorgente di questo progetto è disponibile su [GitHub][8].    
Certo al momento sono righe e righe di codice non ancora documentate
e tutto sommato male organizzate, ma potete comunque utilizzare questo codice
come meglio credete.    
Leggete, copiate, modificate, trovate buchi nella sicurezza e sbizzarritevi con SQL injection. 
In quest'ultimo non preoccupatevi, tengo il backup aggiornato, ma vi prego di [contattarmi][9]
per dirmi come avete fatto.

Grazie per l'attenzione, auguro a tutti buona lettura.

[6]: /resources/its_free.jpg
[7]: http://www.fsf.org/
[8]: https://github.com/Bobbermaist/SquareWheel/
[9]: /site/contact